
\chapter{Návrh}\label{chap:design}

V~tejto kapitole predstavíme základný algoritmus a postupne sa budeme venovať jeho jednotlivým častiam. Budeme sa venovať metódam na zlepšenie úspešnosti klasifikátora a porovnáme rôzne prístupy. 
\bigskip

\section{Základný algoritmus}

Základný algoritmus vyzerá nasledovne: 
Najskôr sa získa obraz z webkamery. Ten sa potom spracuje a následne sa rozsegmentuje na jednotlivé pohybujúce sa objekty.
Každý z týchto segmentov sa predloží klasifikátoru, ktorý rozhodne, či daný segment je, alebo nie je ruka. Zo všetkých segmentou je vybratý ten, o ktorom si je klasifikátor najviac istý, že je ruka (a zároveň spĺňa danú hranicu). Z vybratého segmentu sa vypoičíta bod, ktorý je braný ako pozícia ruky. Tento bod je pridaný do postupnosti bodov, o ktorých sa ďalej rozhodne, či tvoria niektoré gesto. Ak klasifikátor gesta detekuje nejaké gesto, vykoná sa príslušná akcia - simulácia stlačenia niektorej klávesy - a postupnosť sa vymaže. Ak sa dlhšiu dobu v obraze nevykonala žiadna zmena a klasifikátor gesta nezistil žiadne gesto, postupnosť sa tiež vymaže.

\begin{figure}[htp]
    \centering
%    \includegraphics[scale=1]{img/00/extern-drive-encryption.1.mps}
    \includegraphics[width=\textwidth]{images/BaseAlgorithm}
%    \includegraphics[scale=1]{images/BaseAlgorithm}
    \label{fig:base_alg}
    \caption{Základný algoritmus}
\end{figure}

\subsection{Predspracovanie a segmentácia}\label{chap:preprocess}

Základ pre predspracovanie a segmentáciu tvorí takzvaný \textbf{rozdielový obraz}. Rozdielový obraz je obraz, ktorý vznikne odčítaním 2 posebe idúcich čiernobielych obrázkov v absolútnej hodnote. Tento obraz obsahuje zmeny - pohybujúce sa objekty. Statické objekty sa tam teda nevyskytnú, čo nám umožní ich veľmi ľahko odfiltrovať. V tomto obraze sa vyskytnú obrysy pohybujúcich sa objektov, pretože ku zmenám dochádza najviac na hranách. Podľa rýchlosti pohybu môžu byť obrysy hrubšie, alebo tenšie. 
Našim cieľom je čo najlepšie zachytiť pohybujúcu sa ruku.

Dohodneme sa, že najmenšia zmena (žiadna) bude znázornená bielou a najväčšia čiernou. 

\subsubsection{Odfiltorvanie šumu}
Odfiltrovanie šumu zabezpečí hranica. Všetky pixle svetlejšie ako určitá konštanta, budú vykreslené bielou. Ideálna hranica je taká, ktorá potlačí šum, ale zachová čo najviac z ostatných zmien - čiže by mala byť najmenšia možná. Pohybujeme sa v odtieňoch šedej, čiže hodnoty $0\dots 255$. Praktické testy ukázali, že vhodnou hodnotou pre hranicu je 7.

\subsubsection{Rozpitie pixlov}

Kvôli segmentácii potrebujeme aby jednotlivé segmenty boli súvislé. Teda aby obrys ruky tvoril jeden celok.
Ľahko sa nám však môže stať, že obrys ruky je niekde prerušený - nedostatočná zmena, prípadne iné dôvody. Predpokladáme ale, že všetky časti jedného segmentu sú dostatočne blízko. Spojiť segmenty nám teda pomôže rozpitie pixlov. 

%TODO spravnu konštantu, spomenut rozlisenie
Z každého pixla spravíme štvorec s veľkosťou $11\times 11$.
Hodnota 11 pre stranu štvorca sa ukázala ako najvhodnejšia. 
Príliš veľké hodnoty spájajú aj časti, ktoré nepatria do toho istého segmentu, príliš malé zase nespoja časti, ktoré sú ďalej od seba.

\subsubsection{Segmentácia}\label{subsubsect:segment}
Rozpitý obrázok si teraz vieme predstaviť ako graf, pričom hrana je medzi každými 2 susediacimi pixlami (v štyroch smeroch). Segmentácia je vlastne len nájdenie komonentov v tomto grafe. Na to môžeme použiť napríklad prehľadávanie do šírky. Samozrejme musíme ešte nájsť opísaný obdĺžnik - stačí nájsť najľvejší, najpravejší, najvrchnejší a najspodnejší bod segmentu.

\subsection{Spracovanie segmentov}
Každý nájdený obdĺžnik sa naškáluje na veľkosť vstupu pre neurónovú sieť - v našom prípade $128\times 128$ - a normalizuje sa.

\section{Metódy na zlepšenie úspešnosti klasifikátora ruky}
