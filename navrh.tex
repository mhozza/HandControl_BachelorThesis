\chapter{Návrh}\label{chap:design}

V~tejto kapitole predstavíme základný algoritmus a postupne sa budeme venovať jeho jednotlivým častiam. Budeme sa venovať metódam na zlepšenie úspešnosti klasifikátora a porovnáme rôzne prístupy. 
\bigskip

\section{Základný algoritmus}

Základný algoritmus (Obr. \ref{fig:base_alg}) je nasledovný. Najskôr sa získa obraz z~webkamery. Ten sa potom spracuje a následne sa rozsegmentuje na jednotlivé pohybujúce sa objekty.
Každý z~týchto segmentov sa predloží klasifikátoru, ktorý rozhodne, či daný segment je, alebo nie je ruka. Zo všetkých segmentov je vybratý ten, o~ktorom si je klasifikátor najviac istý, že je ruka (a zároveň prevyšuje danú hranicu). Z~vybratého segmentu sa vypočíta bod, ktorý je braný ako pozícia ruky. Tento bod je pridaný do postupnosti bodov, o~ktorých sa ďalej rozhodne, či tvoria niektoré gesto. Ak klasifikátor gesta detekuje nejaké gesto, vykoná sa príslušná akcia - simulácia stlačenia niektorej klávesy - a postupnosť sa vymaže. Ak sa dlhšiu dobu v~obraze nevykonala žiadna zmena a klasifikátor gesta nezistil žiadne gesto, postupnosť sa tiež vymaže.

\begin{figure}[htp]
    \centering
%    \includegraphics[scale=1]{img/00/extern-drive-encryption.1.mps}
    \includegraphics[width=\textwidth]{images/BaseAlgorithm}
%    \includegraphics[scale=1]{images/BaseAlgorithm}
    \caption{Základný algoritmus}
    \label{fig:base_alg}
\end{figure}

\subsection{Rozdielový obraz}
\label{chap:diffimg}

Základ pre predspracovanie a segmentáciu tvorí takzvaný \textbf{rozdielový obraz} (Obr. \ref{fig:fft}, prvý štvorec). Rozdielový obraz je obraz, ktorý vznikne odčítaním 2 po sebe idúcich čiernobielych obrázkov v~absolútnej hodnote. Tento obraz obsahuje zmeny - pohybujúce sa objekty. Statické objekty sa tam teda nevyskytnú, čo nám umožní ich veľmi ľahko odfiltrovať. V~tomto obraze sa vyskytnú obrysy pohybujúcich sa objektov, pretože ku zmenám dochádza najviac na hranách. Podľa rýchlosti pohybu môžu byť obrysy hrubšie, alebo tenšie. 

\subsection{Predspracovanie vstupného obrazu}
\label{chap:preprocess}

\subsubsection{Odfiltrovanie šumu}
Odfiltrovanie šumu zabezpečí hranica -- \textit{treshold}. Všetky pixle svetlejšie ako určitá konštanta, budú vykreslené bielou. Ideálna hranica je taká, ktorá potlačí šum, ale zachová čo najviac z~ostatných zmien -- čiže by mala byť najmenšia možná. Pohybujeme sa v~odtieňoch šedej, čiže hodnoty $0\dots 255$. Praktické testy ukázali, že vhodnou hodnotou pre hranicu je 7.

\subsubsection{Rozpitie pixlov}

Kvôli segmentácii potrebujeme, aby jednotlivé segmenty boli súvislé. Teda aby obrys ruky tvoril jeden celok.
Ľahko sa nám však môže stať, že obrys ruky je niekde prerušený -- nedostatočná zmena, prípadne iné dôvody. Predpokladáme ale, že všetky časti jedného segmentu sú dostatočne blízko. Spojiť segmenty nám teda pomôže rozpitie pixlov. 

%TODO spravnu konštantu, spomenut rozlisenie
Okolo každého pixla zafarbíme štvorec s~veľkosťou $11\times 11$.
Hodnota 11 pre stranu štvorca sa ukázala, vzhľadom na rozlíšenie $400\times 300$, ako najvhodnejšia.
Príliš veľké hodnoty spájajú aj časti, ktoré nepatria do toho istého segmentu, príliš malé zase nespoja časti, ktoré sú ďalej od seba.

\subsection{Segmentácia}
\label{chap:segment}
Rozpitý obrázok si teraz vieme predstaviť ako graf, pričom hrana je medzi každými 2 susediacimi pixlami (v~štyroch smeroch). Segmentácia je vlastne len nájdenie komponentov v~tomto grafe. Na to môžeme použiť napríklad prehľadávanie do šírky. 

Potrebujeme ešte nájsť opísaný obdĺžnik. To spravíme tak, že nájdeme najľavejší, najpravejší, najvrchnejší a najspodnejší bod segmentu.

%TODO mozno zmenit urovne kapitol
\subsection{Predspracovanie segmentov}
\label{sect:segmentpreprocessing}

V~tejto časti sa budeme zaoberať jednotlivými segmentami, ktoré budeme predkladať neurónovej sieti, aby nám povedala, či je to ruka, alebo nie.

Každý nájdený obdĺžnik sa naškáluje (pomocou bilineárnej interpolácie\footnote{kapitola \ref{chap:scale}}) na veľkosť vstupu pre neurónovú sieť - v~našom prípade $128\times 128$ - a normalizuje sa. 

\subsubsection{Normalizácia dát} 
\label{chap:normalisation}
Ideálne vstupy pre neurónovú sieť sú z~intervalu $\langle 0,1\rangle$. Pixle čiernobielych obrázkov majú hodnoty $\{0\dots 255\}$. Pri obrázkoch zvolíme pre farbu pozadia hodnotu 0 a pre objekt ostatné hodnoty. Z~tohto dôvodu chceme, aby rozdiel v~normalizovanej hodnote medzi 0 a 1 bol najväčší a postupne klesal. Preto sme za normalizačnú funkciu zvolili:

$$f(x)=\frac{1}{1+x}$$
\medskip

Pre normalizáciu fourierovej transformácie sme zvolili tú istú funkciu. Hodnoty vo fourierovej transformácii môžu byť veľmi veľké, preto chceme eliminovať vplyv príliš veľkých hodnôt. Navyše nám to umožňuje stlačiť hodnoty do intervalu $\langle 0,1\rangle$ aj bez toho, aby sme poznali maximálnu hodnotu.

\subsubsection{Fourierova transformácia}
\label{chap:ft}
Fourierova transformácia zvykne často pomáhať, keď sa použije na predspracovanie dát pri trénovaní obrazových alebo zvukových vzoriek. Preto sme sa aj my rozhodli vyskúšať, aký bude mať vplyv na úspešnosť. Navyše fourierove transformácie obrázkov rúk mali určité typické vlastnosti (obr. \ref{fig:fft} - označené červenými kružnicami).

\begin{figure}[htp]
    \centering
    \includegraphics[width=\textwidth]{images/fft_preview}
    \caption{Fourierova transformácia a jej typické vlastnosti pre obrázok ruky}
    \label{fig:fft}
\end{figure}

Fourierova transformácia bola použitá na segment ako celok, potom bola prevedená do reálnych čísel ako absolútna hodnota z~komplexného čísla a následne normalizovaná.

\subsubsection{Použitie pôvodného namiesto rozdielového obrázka}
Nevýhodou rozdielového obrázka je, že zmena spôsobená pohybom sa v~ňom vyskytne dvakrát. Raz na mieste, kam sa objekt posunul a raz na mieste odkiaľ sa posunul. Navyše je táto zmena závislá od rýchlosti pohybu ruky, čo nie je celkom ideálne pre neurónovú sieť a zvyšuje nároky na veľkosť trénovacej množiny. Toto sme chceli eliminovať tak, že sa vyberie ruka z~pôvodného obrázka podľa farby. Táto ruka tam bude vždy len raz. Bohužiaľ sa ukázalo, že tento prístup má viac zlých vlastností ako dobrých.

Pri vyberaní obrázka treba mať nastavené správne parametre, podľa ktorých sa rozhoduje čo pridať do výberu a čo nie. Tieto parametre veľmi závisia od vlastností osvetlenia. Navyše osvetlenie sa môže meniť aj pri pohybe ruky, čo veľmi sťažuje nastavenie správnych parametrov. Pred použitím aplikácie by sa aplikácia musela nakalibrovať, čo znižuje komfort jej použitia. Pri zmene osvetlenia by ju bolo treba opäť prekalibrovať, čo by mohlo byť z~hľadiska použiteľnosti neprípustné.

Ďalší problém je správne tipnúť bod, ktorý patrí ruke, aby sa z~neho mohla odštartovať selekcia. Pokiaľ by bola v~danom obdĺžniku len dlaň, tak nie je až také ťažké sa správne trafiť - je takmer isté, že kúsok pod stredom obrázka bude dlaň. Bohužiaľ často sa stane, že užívateľ pohne nielen rukou, ale aj predlaktím a segmentačný algoritmus zaradí do segmentu aj predlaktie. Potom sa môže stať, že bod ruky netrafíme a algoritmus nemá šancu ruku vyselektovať.

Takto by sa nám veľmi zredukovala množina správnych rúk a tento prístup by sa dal použiť iba ako pomôcka, nie ako hlavné kritérium.

\section{Návrh architektúr neurónových sietí}\label{chap:neuralnetarch}

V~tejto kapitole si popíšeme rôzne architektúry sietí, ktoré sme vyskúšali, porovnáme ich vlastnosti a úspešnosť pri riešení problému rozpoznania ruky a vyberieme vhodnú architektúru, ktorú potom použijeme v~našej aplikácii.

\subsection{Požiadavky na architektúru neurónovej siete}

Našim cieľom je vytvoriť vhodnú architektúru neurónovej siete, ktorá bude rozhodovať o~danom vstupe, či zodpovedá ruke alebo nie. 
Navrhneme niekoľko typov architektúr, ktoré neskôr porovnáme (kapitola \ref{chap:experiments_arch}) a vyberieme najvhodnejšiu z~nich, ktorú potom použijeme v~aplikácií. 

Neurónová sieť má rozdeliť vstupy do 2 tried - tie, ktoré zodpovedajú rukám a ostatné. Na to využijeme vo všetkých architektúrach jeden výstupný neurón.

Budeme sa snažiť dosiahnuť čo najlepšiu úspešnosť a čo najvyššiu rýchlosť, čiže najmenšiu zložitosť\footnote{vzhľadom na počet váh} siete.

\subsection{Typ 1: Viac vrstvová dopredná neurónová sieť}

Viac vrstvová dopredná neurónová sieť (obr. \ref{fig:ffnn}) je implementáciu klasického viacvrstvového perceptrónu, ktorý sme popísali v~kapitole \ref{chap:ffnn}. Je zložená z~viacerých vrstiev neurónov, pričom signál sa šíri len zo spodnejšej vrstvy na vyššiu.

Ako vstup každého neurónu berú výstupy neurónov z~predošlej vrstvy. Prvá vrstva dostane na vstup vstup siete. 

Ďalšie typy budú odvodené z~tohto typu s~tým, že na nich budú vykonané nejaké optimalizácie z~hľadiska výkonu, alebo pridaná nejaká ďalšia informácia.

\subsection{Typ 2: Upravená verzia viac vrstvovej doprednej neurónovej siete}

\begin{figure}[h]
  \begin{center}
    \includegraphics[width=0.3\textwidth]{images/dffnn}
  \end{center}
  \caption{Upravená dopredná neurónová sieť}
  \label{fig:dffnn}
\end{figure}

Pri tomto type sme upravili spodnú(vstupnú) vrstvu siete. Vstup sme rozdelili na 16 častí ($4\times 4$) a ku každej časti sme pridelili niekoľko neurónov.
Každý neurón spracúva len vstupy z~jeho časti (obr. \ref{fig:dffnn}). 

Jeho výhodou je zvýšenie rýchlosti pri rovnakom počte neurónov -- zníži sa počet váh vstupných neurónov. Náš vstup má rozmer $128\times 128 = 16384$, čo nie je malé číslo. Keď ho rozdelíme na 16 častí, jednotlivé časti budú mať veľkosť $32\times 32 = 1024$. Takto namiesto toho, aby každý vstupný neurón počítal s~16384 vstupmi počíta len s~1024, čo je $16\times$ menej. Skupina neurónov pridelená danej časti sa stará len o~príznaky zo svojej časti a nie je ovplyvňovaná ostatnými časťami. 

Nevýhodou je to, že neuróny sú fixne pridelené na jednotlivé vstupy. V~pôvodnej sieti si neuróny sami vyberali, ktoré časti vstupu sú pre nich najvýznamnejšie a mohli tak lepšie pokryť vstup. Môžme to však vykompenzovať miernym zvýšením počtu neurónov aby sme tak dosiahli optimálny pomer výkonu a úspešnosti.

\subsection{Typ 3: Rekurentná neurónová sieť}

V~predchádzajúcich podkapitolách sme sa zaoberali doprednými sieťami (feedforward), v~ktorých sa informácia šírila len smerom od vstupov k~výstupu. V~rekurentných sieťach máme navyše rekurentné spojenia, cez ktoré sa informácia prenáša v~čase. Informácia z~jednotlivých neurónov môže byť v~ďalšom kroku použitá ako vstupná informácia pre neuróny.

Naša architektúra rekurentnej neurónovej siete vychádza z~upravenej doprednej neurónovej siete, s~tým, že namiesto obyčajného neurónu používame rekurentný neurón (obr. \ref{fig:recurentneuron}). 

\begin{figure}[htbp]
  \begin{center}
    \includegraphics[width=0.4\textwidth]{images/recneuron}
  \end{center}
  \caption{Rekurentný neurón}
  \label{fig:recurentneuron}
\end{figure}

Rekurentný neurón obsahuje navyše spätnú väzbu. Spätná väzba sa tvári ako ďalší vstup a obsahuje posledný updatenutý výstup toho istého neurónu. Po aktivácii neurónu môžeme updatnuť poslednú aktivačnú hodnotu. Ak to neurobíme, hodnota ostane taká, ako bola predtým. Neurón môžeme aj resetnúť, vtedy sa hodnota vynuluje.

Tento typ siete sme navrhli z~ohľadom na už existujúce typy sietí a architektúru aplikácie. Umožňuje nám bez väčšieho zásahu použiť túto sieť tak, aby nám v~každom kroku vedela povedať, či sa jedná o~ruku alebo nie. Oproti predošlým typom sietí má navyše informáciu o~tom ako reagovala sieť na predošlých obrázkoch rúk.

Našu jednoduchú rekurentnú neurónovú sieť trénujeme tiež algoritmom \textit{backpropagation}, s~tým, že sieti predkladáme postupnosti - vrámci nej sú dáta vždy v~tom istom poradí. Pri kladnej odozve updatujeme rekurentný vstup, ináč nie, čo nám umožní odfiltrovať zlé obrázky z~postupnosti, a nestratíme informáciu o~tom, ako sieť reagovala na poslednú ruku. Ruky v~rámci postupnosti sa väčšinou od seba navzájom líšia len málo. Po každej postupnosti resetneme rekurentný vstup na 0, čím sa sieť dostane do východzieho stavu, kedy by mala reagovať na novú ruku, ktorá môže byť iná ako doteraz videné ruky.